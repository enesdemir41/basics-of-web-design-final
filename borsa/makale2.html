<html>
    <head>
        <title>ABD’de geçtiğimiz hafta gerçekleşen Federal</title>
        <meta charset="utf-8">
        <link rel="preconnect" href="https://fonts.googleapis.com"><link rel="preconnect" href="https://fonts.gstatic.com" crossorigin><link href="https://fonts.googleapis.com/css2?family=Roboto:wght@100&display=swap" rel="stylesheet">
        <link rel="stylesheet" href="style.css">

    </head>

    <body>

        <div id="header">
        
            <div id="headerresim">
                <div id="homepage">
    
                    <a href="index.html" ><img id="homepage" class="headerhover" src="trade.png" alt=""></a>
    
                </div>
                
                
    
            </div>
    
            <div id="header-menu1" class="headerhover">
                <a href="borsa.html">BORSA</a>
            </div>
    
            <div id="header-menu2" class="headerhover">
                <a href="kripto.html" >KRİPTO PARALAR</a>
            </div>
    
            <div id="header-menu3" class="headerhover">
                <a href="analiz.html" >ANALİZ</a>
            </div>
            
            <div id="header-menu4" class="headerhover">
                <a href="egitim.html" >EĞİTİM</a>
            </div>
    
            <div id="header-menu5" class="headerhover">
                <a href="haberler.html" >HABERLER</a>
            </div>
    
            <div id="header-menu6" class="headerhover">
                <a href="makale.html" >MAKALELER</a>
    
            </div>
    
            <div id="header-menu7" class="headerhover">
                <a href="yatirim.html">YATIRIM</a>
            
             </div>
    
                
        </div>

        <div class="makaleicerik">
            <div>
                <img src="makale2.jpg" alt="">

            </div>
            <div class="makalemetin">
                <h4>
                    Temettü nedir? Temettü yatırım stratejileri nelerdir?
                </h4>
                <p>
                    <br> Pek çok yatırımcının aklına gelen ilk yatırım seçeneği hisse senetleridir. Yatırımcılar, hisse senetlerine yatırım yaparak şirket hisselerinin değer kazandığı dönemlerde kâr elde ederler. 

                    Ancak bazı yatırımcılar, hisse senedi fiyatlarının düştüğü dönemlerde de nakit akışlarını korumayı arzulayarak, temettü ödeyen şirketlere yönelir ve portföylerini çeşitlendirirler. Uzun dönemli bir temettü yatırım stratejisinin uygulanması durumunda, yatırımcıların emeklilikleri için de ek bir nakit akış kaynağı yaratılmış olunur. <br>

                    <br> Bu sebeple yatırımcıların son dönemlerde ilgisinin arttığı temettü yatırımıyla ilgili yazımızın devamında “Temettü nedir?”, “Temettü oranı ve temettü verimi nedir?”, “Temettü verimi nasıl yorumlanmalıdır?”, “Şirketler için temettü dağıtmak neden önemlidir?”, “Yatırımcılar için temettü almak neden önemlidir?”, “Temettü yatırım stratejileri nelerdir?”, “Temettü emekliliği nedir?”, “Temettü yatırımının avantajları ve dezavantajları nelerdir?”, “Temettü ödemelerinin hisse senedi fiyatı üzerindeki etkisi nedir?”, “Borsa İstanbul’da temettü verimliliği en yüksek şirketler hangileridir?” sorularının cevaplarını bulabilirsiniz. <br>

                    <h4>Temettü nedir?</h4>

                    <br> Temettü, bir şirketin yıllık faaliyeti süresince elde ettiği net dönem kârından yasal karşılıklar düşüldükten sonra kalan dağıtılabilir kârın %20'sinden az olmamak kaydıyla hissedarlara verilmesidir. Temettü, kâr payı olarak da bilinir.

                    Şirketler faaliyetleri sonucunda kâr elde ettiğinde bu kârları genellikle üç şekilde kullanır. Bunlardan ilkinde elde edilen kârlar, araştırma ve geliştirme faaliyetlerinde kullanılır. Böylelikle şirketin gelecek dönemlerdeki kârlılığının artırılması amaçlanır. İkinci seçenekte şirketin elde ettiği yeni kaynaklar kullanılmadan biriktirilerek, gelecek dönemlerde nakit akışında yaşanabilecek darboğazlar için önlem alınır. Üçüncü seçenekte ise şirket elde ettiği yeni kaynakları temettü ödemesi olarak hissedarlarına dağıtır.  <br>

                    <br> Bir şirket temettü ödemeye karar verdiğinde sahip olunan her hisse senedi, belirli bir miktarda temettü ödemesi alma hakkını yatırımcılarına verir. Ancak tüm şirketler temettü ödemesi yapmak zorunda değildir. 

                    Temettü dağıtım kararı, yönetim kurulunun teklifi üzerine şirket genel kurulunda alınan karar sonucunda gerçekleşir. Eğer bir şirket yatırımcılarına temettü ödemeye karar verirse, bunu periyodik aralıklarla ya da istediği belirli dönemlerde yapabilir.  <br>
                    
                </p>
            </div>
        </div>
        
    </body>
</html>